<!--
    Translation of GIT committish: 9585a1c690f11a983bba45108560600a4d9d2f33

    When revising a translation, copy the HEAD committish of the
    version that you are working on.  Refer to `UPDATE A TRANSLATION'
    in README for details.
!-->

<img src="@IMAGES@double-lily.png" width="200"  align="right" alt="A LilyPond logója">

<h1>Honnan kaphatok segítséget?</h1>

<p align="right"><em>
  &ldquo;Minden, ami szép, öröm lesz örökké.&rdquo;
  <br>
  --John Keats</em>
</p>

<p>
A LilyPond egy parancssori program, <em>nincs</em> grafikus felülete. Ez a grafikus felhasználói felülethez szokott felhasználóknak némileg új lehet, de számos forrás áll rendelkezésre, hogy az ember megtanuljon a LilyPond nyelvén, és könnyen szedjen vele gyönyörű kottákat.
</p>

<h2>LilyPond gyorstalpaló</h2>

<p>
A <a href="http://lilypond.org/web/switch/howto">LilyPond gyorstalpaló</a> rövid áttekintést ad a LilyPond alapvető elemeiről, és rámutat a program további képességeire. Mindazonáltal önmagában még nem elegendő ahhoz, hogy hatékonyan tudd használni a LilyPondot. Így jutunk el a következő anyaghoz, ami nem más, mint a...
</p>

<h2>LilyPond tankönyv</h2>

<p>
A <a href="http://lilypond.org/doc/stable/Documentation/user/lilypond-learning/index">LilyPond tankönyv</a> az újdonsült és a régi verziókban járatos felhasználók kedvéért készült. A LilyPond alapjait fedi le, és a leghatékonyabb módja a program gyors elsajátításának. Ha még nem tetted volna meg, mindenképpen olvasd el a tankönyvet elejétől végéig. (A tankönyv a 2.10-es verzió óta jelentős mértékben fejlődött, így ajánlott a legalább 2.11-es verzióhoz tartozó tankönyv használata.) Ha végigolvastad a tankönyvet, és kipróbáltad a példáit, általánosságban már tudni fogod, hogy mit hogyan érj el a LilyPonddal, de időről időre speciálisabb információkra lesz majd szükséged. Ezeknek a lelőhelye a...
</p>
 
<h2>LilyPond dokumentáció</h2>

<p>
A tankönyv mellett a teljes dokumentáció (a <a href="http://lilypond.org/documentation">stabil</a>, ill. a
  <a href="http://lilypond.org/doc/latest/Documentation">fejlesztői</a> változathoz) magában foglal egy átfogó kézikönyvet, egy útmutatót az alkalmazás használatáról, valamint egy referenciát a program belső működéséről. Ezek a kézikönyvek, melyek online és a LilyPond mellett is elérhetőek, a LilyPonddal folytatott munka részleteit magyarázzák el.
</p>

<h2>További anyagok</h2>

<p>
A dokumentáción kívül a <a href="http://lilypond.org/web/about/faq">Gyakran Ismételt Kérdések</a> és a
<a href="http://lilypondwiki.tuxfamily.org">Wiki</a> nyújtanak további segítséget. Bár hivatalosan nem része a weboldalnak, a Wiki olyan információkkal szolgál, melyek az új felhasználóknak különösen nagy segítséget jelentenek.
</p>

<p>
A <a href="http://lsr.dsi.unimi.it">LilyPond Töredékek Tárháza</a> olyan részleteket tartalmaz, amelyek gyakori problémákra nyújtanak megoldást. Ebben az adatbázisban keresve könnyebb kitalálni, mit hogyan kell elérni.
</p>
  
<h2>A lilypond-user levelezőlista</h2>

<p>
Ha a fenti módszerek egyike sem segített, ott van a LilyPond-felhasználók levelezőlistája.
A feliratkozás <a href="http://lists.gnu.org/mailman/listinfo/lilypond-user">itt</a> lehetséges.
Mielőtt írnál a listára, minden esetben keress az archívumban, mely <a href="http://lists.gnu.org/archive/html/lilypond-user/">itt</a>, <a href="http://news.gmane.org/gmane.comp.gnu.lilypond.general">itt</a> vagy <a href="http://www.nabble.com/Gnu---Lilypond---User-f1722.html">itt</a> található, hátha másvalaki hasonló problémára már talált egy megoldást.
</p>

<p>
Amennyiben a levlistára írsz, akkor jársz a legnagyobb eséllyel sikerrel, ha kérdésedet jól fogalmazod meg. <a href="http://esr.fsf.hu/smart-questions_hu.html">Hogyan tehetsz fel jó kérdést?</a>
</p>

<h2>Hibabejelentés</h2>

<p>
Mint minden szoftvernek, a LilyPondnak is lehetnek hibái és korlátai. Ha a LilyPond egyértelműen hibás kimenetet ad (például ütközés található benne), vagy elszáll, ill. a dokumentációban leírtaktól eltérően viselkedik, kérünk, jelentsd nekünk. <a href="http://lilypond.org/web/devel/participating/bugs">A hibabejelentésekkel kapcsolatos irányelvek</a> a honlapon olvashatóak.
</p>

<p>
A kevésbé tapasztalt felhasználók néha azt hiszik, hogy a LilyPond hibás, miközben valójában tökéletesen működik. <em>Addig ne jelents be hibát, amíg végig nem olvastad a tankönyvet, és meg nem bizonyosodtál arról, hogy valóban hibára bukkantál!</em>
</p>
