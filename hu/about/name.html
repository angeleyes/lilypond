<!--
    Translation of GIT committish: 9585a1c690f11a983bba45108560600a4d9d2f33

    When revising a translation, copy the HEAD committish of the
    version that you are working on.  Refer to `UPDATE A TRANSLATION'
    in README for details.
!-->

<h1>A név eredete</h1>


<em>Miért éppen LilyPond?</em>

<p>
  Han-Wen:
  Még 1996-ban kezdtem el foglalkozni a Lilyvel (mi csak így becézzük a LilyPondot).
  Akkoriban én és Jan egy amatőr szimfonikus zenekarba jártunk.
  Bele voltam zúgva egy nagyszerű lányba a zenekarból: a neve Suzanne volt, fuvolán és csellón is játszott, és (természetesen) úgy gondoltam, nagyon csinos.
</p>

<p>
Abban az időben Jan egy Roos nevű lánnyal járt (Roos a rózsa holland neve), aki szintén csellózott.
Ismertem egy Rosegarden nevű szoftvert is (ez egy MIDI-szerkesztő, és képes a MIDI lekottázására).
Amikor megtudtam, hogy a &bdquo;Susan&rdquo; név a &bdquo;liliom&rdquo; héber megfelelője,
elhatároztam, hogy az új programomat &bdquo;LilyPond&rdquo;-nak keresztelem el, ami &bdquo;vízililiomokkal teli tavat&rdquo; jelent.
Úgy éreztem, ez a név tökéletesen jellemzi az életemet.
</p>

<p>
Bizonyos dolgok elmúlnak &ndash; a két lány, a csellók és a zenekar mind eltűntek az életünkből.
A LilyPond azonban megmaradt. Egy kiforrott programcsomaggá vált az évek során, jókora felhasználói bázissal és szép jövővel.
A legjobb az egészben, hogy még mindig élvezzük, ha dolgozhatunk rajta.
</p>

<p>
Mellesleg az említett <a href="http://www.rosegardenmusic.com">Rosegarden</a> is virul, és többek között tud LilyPondba exportálni.
</p>

<p align="right">
Vissza a <a href="thanks">köszönetnyilvánításhoz</a></p>
