<!--
    Translation of GIT committish: 9585a1c690f11a983bba45108560600a4d9d2f33

    When revising a translation, copy the HEAD committish of the
    version that you are working on.  Refer to `UPDATE A TRANSLATION'
    in README for details.
!-->

<title>Gyakran Ismételt Kérdések</title>
<h1>Gyakran Ismételt Kérdések</h1>

<h2>Bevezetés</h2>

<h3>Mi a LilyPond?</h3>
<p>
A LilyPond egy automatizált kottaszedő rendszer.
Gyönyörűen formázza meg a kottát anélkül, hogy tipográfiai szaktudást igényelne a felhasználóktól.
</p>


<h3>Automatikus kottázás &ndash; tehát ez azt jelenti, hogy lejátszom a lekottázandó darabot, és egyből látom nyomtatásban?</h3>

<p>
Nem. A rendszer a bemeneti adatokat egy pontosan meghatározott szöveges formában várja.
A kottanyomtatás már önmagában elég bonyolult feladat, és nem akartuk még egy problémával bonyolítani a helyzetet.
Egy zenész játékát lekottázni nagyon nehéz, és nem is mindig tehető meg egyértelműen.
Tegyük fel, hogy egy MIDI-billentyűzeten játszik a zenész (egy többszólamú hangfelvétel lekottázása meghaladja a jelenlegi technológia képességeit).
Sem a hangmagasság, sem a ritmus nem egyértelmű. Például hogyan tegyünk különbséget egy <i>fisz</i> és egy <i>gesz</i> hang, vagy egy nyolcad és egy staccato negyed között?
A másik gond, hogy az a személy, aki a kottát betáplálja a gépbe, nem biztos, hogy el tudja egyáltalán játszani azt.
</p>

<h3>Sok más program létezik, ami a számítógépes kottanyomtatással foglalkozik. Mi olyan különleges a tiétekben?</h3>

<p>
A mai számítógéppel szedett kották nem néznek ki jól: üres, mechanikus kinézetük van.
Ezzel szemben mi a hagyományos, kézzel történő szedési technikákat próbáltuk reprodukálni, minden apróságra figyelve, mint például a kottaelemek elhelyezése, a kottakép által keltett első benyomás vagy a kotta szimbólumainak gondos megtervezése.
Ebből kifolyólag a LilyPond kimenetének szépsége és olvashatósága messze felülmúlja versenytársaiét.
</p>

<h3>Mi a gond a többi program által előállított kottával?</h3>
<p>
<ul>
<li>
Ezekből a kottákból hiányoznak az elrendezés apró egyenetlenségei, s ez a kottának mechanikus megjelenést kölcsönöz.
<li>A különböző szimbólumok közötti ütközések elkerülése végett ezek messze kerülnek egymástól, aminek az az eredménye, hogy a kotta túl szellős lesz.
<li>A szellősséghez a vonalvastagság is hozzájárul: a jelek túl karcsúak, a vonalak túl vékonyak.
<li>A gerendák nem fedik le teljesen a vonalakat, míg az ívekkel gyakran érintkeznek, és ez zavaró fekete foltokhoz és kicsi fehér háromszögletű területekhez vezet az ilyen helyeken.
</ul>
</p>

<p>
Ezeket a részleteket csak tudat alatt érzékeli az ember. A legjobb módszer, hogy ezekre a különbségekre felfigyeljünk, ha összehasonlítunk egy kézzel és egy számítógéppel készült kottakiadást. Ha nagyítót használunk, a különbség még szembetűnőbb. Amiről biztosan felismerjük a fotografikus igényességel elvégzett kézi szedést, hogy a jelek elhelyezése nem teljesen egyenletes, valamint aprócska foltok figyelhetők meg rajta, melyek a sokszorosítási folyamat velejárói.
</p>

<h3>Mi az a kottaszedés?</h3>
<p>
Kezdetben a kottákat hagyományos, kézi nyomdai módszerekkel nyomtatták.
A kottát tükrözött formában vitték fel tintával fémlemezekre, rányomták a papírlapot, majd leszedték róla.
Akkoriban ez a szedés jelentette a professzionális tipográfiát.
Manapság a kotta már számítógéppel készül, de az elnevezés megmaradt.
Az ezzel foglalkozó emberek a kottaszedők vagy kottamásolók.
</p>

<h3>Miért törődtök ennyire a kottaszedéssel?</h3>
<p>
Úgy gondoljuk, hogy a gyönyörű zene gyönyörű kottaképet érdemel.
</p>

<h3>Miért törődjek én ennyire a kottaszedéssel?</h3>
<p>
A jó kottakép segít a kottaolvasásban, és megkönnyíti a kottából történő játékot.
Például ha a kotta elrendezése a darab karakterét tükrözi, akkor könnyebb azonosulni vele.
Az is előnyös, ha kevesebb oldalra fér ki a kotta, hisz így kevesebbet kell lapozni.
Ha egy szisztéma kinézete jól megkülönböztethető a többiétől, akkor könnyebb visszatalálni rá, miután a karmesterre nézett az ember.
A vastag vonalakkal rendelkező kottát pedig könnyebb elolvasni messziről.
</p>

<p>
<h3>Azt állítjátok, hogy a programotok különleges; csak nem akarjátok eladni?</h3>

<p>
Nem. A program ingyenes. <a href="../install">Itt</a> máris letöltheted.
</p>

<h3>Most még lehet, hogy ingyenes, de később fogtok érte pénzt kérni?</h3>

<p>
Nem. Nem csak hogy ingyenes a program, de a teljes forráskódja elérhető, szabadon terjeszthető és módosítható.
Más szóval a LilyPond szabad szoftver; a GNU projekt része, és a <a href="http://www.gnu.org/copyleft/gpl.html">GNU General Public License</a> feltételeinek megfelelően terjeszthető.
</p>

<p>
Véleményünk szerint ez még sokkal fontosabb, mint az ingyenesség.
Mindez azt jelenti, hogy szabadon javíthatod és bővítheted a programot, vagy akár másnak fizethetsz annyit, amennyit te szeretnél, hogy ezt megtegye.
Nem kényszerítünk arra, hogy frissítsd a rendszeredet a program miatt, és nincs mindennek vége, ha a kezdeti fejlesztők már nem fejlesztik tovább, mert mások átveszik tőlük a feladatot.
</p>

<h2>A programról</h2>


<h3>Hogyan kell használni a LilyPondot?</h3>

<p>
A LilyPond olyan, mint egy fordítóprogram: a kottát szöveges formában kell leírni egy <tt>.ly</tt> kiterjesztésű fájlban.
A LilyPond ezt alakítja át nyomtatható kottává, amit PDF, PostScript, SVG vagy PNG formátumban ment el.
</p>

<h3>Milyen a bemeneti formátum?</h3>
<p>
Kialakítottunk egy saját leíró nyelvet, az <tt>.ly</tt> formátumot.
Ez egy olyan nyelv, ami ún. zenei kifejezésekből épül fel.
Ezek a zenei kifejezések egyszerűbb kifejezésekből állnak, a legegyszerűbb elemek a hangok és szünetek.
Mindez a matematikai kifejezésekhez hasonló, amik zárójelek segítségével egyszerűbb kifejezésekből építhetőek fel, a legegyszerűbb kifejezések pedig a számok és a műveletek.
</p>


<h3>Már sok jó formátum létezik, miért nem használjátok az ABC-t, a MusicXML-t, a NIFF-et vagy a DARMS-ot?</h3>

A következő követelményeink vannak a formátummal szemben:
<ul>
  <li>
    legyen szöveges,
  </li>
  <li>
  legyen elég tömör ahhoz, hogy kézzel lehessen szerkeszteni,
  </li>
  <li>
  legyen formálisan specifikálva,
  </li>
  <li>
  legyen elég kifejező ahhoz, hogy sokfajta kottaelemet és stílust támogasson.
  </li>
</ul>

<p>
Sajnos a jelenlegi formátumok közül egy sem teljesíti az összes követelményt.
Például a MusicXML alkalmatlan emberi szerkesztésre, a DARMS alkalmazása behatárolt, az ABC-nek nincs formális definíciója, a NIFF pedig bináris formátum.
Mindazonáltal ettől még használhatod ezeket a formátumokat: léteznek olyan szűrők, melyek sokfajta állományt képesek <tt>.ly</tt> formátumúvá alakítani.
</p>

<h3>Hogy tanulhatom meg a nyelvtant?</h3>
<p>
Olvasd el az <a href="@DOC@stable/Documentation/user/lilypond-learning/Tutorial.html">első leckét</a> a tankönyvből.
Elég rövid, könnyen megemészthető részekből áll, és sok munkát fektettünk a tökéletesítésébe.
Ha úgy tudsz könnyebben tanulni, hogy meglévő példákat próbálsz ki, ezt a dokumentáció kottát ábrázoló képeire kattintva megteheted.
</p>

<h3>Miért változtatjátok meg folyton a szintaxist?</h3>
<p>
Szeretnénk, ha a LilyPond a lehető legjobb lenne, és ehhez sajnos a bemeneti formátumát is folyamatosan fejlesztenünk kell.
Természetesen csak akkor változtatjuk meg a nyelvtant, ha úgy érezzük, hogy ez leegyszerűsíti a nyelvet, vagy megkönnyíti a tanulási folyamatot.
A nyelv jelenlegi formája azért ilyen jó, mert régen így jártunk el.
</p>
<p>
A nyelv változásainak legtöbbje egyszerűen kezelhető a LilyPond mellé adott <tt>convert-ly</tt> segédprogrammal.
Azonban a <tt>convert-ly</tt> csak akkor tudja elvégezni a dolgát, ha tudja, hogy az eredeti fájl melyik verzióhoz készült.
Emiatt fontos, hogy minden fájl elejére odaírjuk a verziómegjelölést, például:
<xmp>
    \version "1.3.17" </xmp>
</p>
<p>
Csak a fő verziószám növelése esetén vezetünk be olyan változásokat, amik nem kezelhetőek le egyszerű szöveges helyettesítéssel:
az 1.8 verzióról a 2.0 verzióra konvertált fájlok utólagos ellenőrzést kívánnak.
</p>

<h3>Milyen gyorsan lehet kottát írni a LilyPonddal?</h3>

<p>
Erre nincs egyértelmű válasz, mert az igénybe vett idő függ a zene bonyolultságától és attól, hogy milyen folyékonyan tudsz a LilyPond nyelvén írni.
A bonyolult jelenségeket (kottasorok közötti gerendázás, polifonikus ütközések) tartalmazó zene bevitele több ideig tart, mint az egyszerű, egyszólamú zenéé.
Tapasztalt felhasználók arról számoltak be, hogy teljesen egyszerű, egyszólamú zenei idézetek begépelésénél akár 3,5 oldal/óra átlagos sebességet is elértek mindössze egy szövegszerkesztő segítségével.
Ez az idő már magában foglal hibajavításokat és kisebb finomhangolásokat is.
</p>


<h3>Mit tegyek, ha szeretném a MIDI-billentyűzetemet használni a bevitelre?</h3>


Próbáld ki a következő megoldások valamelyikét:

<ul>
  <li>
    Hans Lub
    <a href="http://mail.gnu.org/archive/html/gnu-music-discuss/2001-10/msg00018.html">emacs/MIDI beviteli módja</a>
  </li>
  <li>
    Nicholas Sceaux
    <a href="http://nicolas.sceaux.free.fr/lilypond">Emacs/MIDI beviteli módja</a>

  <li>
    <a href="http://www.volny.cz/smilauer/rumor/rumor.html">RUMOR</a>,
    egy parancssori egyszólamú MIDI/lilypond beviteli eszköz
  </li>

  <li>
    <a href="http://lilycomp.sf.net">LilyComp</a>, egy grafikus beviteli segéd azok számára, akik nem tudnak olyan jól kottát olvasni
  </li>
</ul>

<h3>Mi legyen akkor, ha nem akarok még egy nyelvtant megtanulni?</h3>
<p>
Vannak más lehetőségek is: más formátumokból át lehet konvertálni a kottát LilyPondba. A támogatott formátumok többek között:
</p>

<dl>
  <dt>
    MIDI</dt><dd>A LilyPond midi2ly segédprogramja a MIDI fájlokat LilyPonddá alakítja.
  </dd>

  <dt>
    ETF</dt><dd>A LilyPond etf2ly segédprogramja a Finale ETF fájljait LilyPonddá alakítja (<a href="../devel/misc/etfformat.html">az ETF-ről itt olvashatsz</a>).
  </dd>

  <dt>
    ABC</dt><dd>A LilyPond abc2ly segédprogramja a népszerű ABC formátumot alakítja át LilyPonddá
(<a href="http://www.gre.ac.uk/~c.walshaw/abc/">az ABC-ről itt olvashatsz</a>).
  </dd>

  <dt>
    MusicXML</dt><dd>A LilyPond musicxml2ly segédprogramja, ill. Guido Amoruso <a
    href="http://lists.gnu.org/archive/html/lilypond-user/2005-12/msg00107.html">xml2ly</a> nevű programja
képes a MusicXML-LilyPond konverzióra (<a
    href="http://www.musicxml.org/">a MusicXML-ről itt olvashatsz</a>).</dd>

  <dt>
    NoteWorthy</dt><dd>Mike Wiering <a
    href="http://nwc2ly.sourceforge.net/">nwc2ly</a> beépülő moduljával az NWC fájlok LilyPonddá alakíthatóak.</dd>

  <dt>
  Band In A Box</dt><dd>  Alain Brenzikofer <a
     href="http://www.brenzi.ch/builder.php?content=projects_biabconverter">biabconverter</a> nevű programja
     képes a Band-in-a-box fájlok LilyPonddá alakítására.

     </dd>

</ul>


<h3>Nem lehetne egy grafikus felhasználói felülete a programnak?</h3>
<p>
Nincs időnk arra, hogy grafikus felületet is készítsünk.
Szerencsére más emberek pótolták ezt a hiányosságot.
A következő programok alkalmasak a LilyPond-exportálásra, és legtöbbjüket aktívan fejlesztik:
</p>

<ul>
  <li>
    <a href="http://noteedit.berlios.de/">
      NoteEdit</a> (már nem fejlesztik)
  </li>
  <li>
    <a href="https://canorus.berlios.de/">Canorus</a>,
      a NoteEdit fejlesztés alatt álló utódja
  </li>
  <li>
    <a href="http://www.rosegardenmusic.com/">RoseGarden</a>
  </li>
</ul>
Vannak más, nem WYSIWYG felületek is:

<ul>
  <li> <a href="http://www.volny.cz/smilauer/rumor/rumor.html">RUMOR</a>,
  egy olyan felület, ami megkönnyíti a LilyPond MIDI-billentyűzetről történő bevitelét.
  </li>
  <li><a
	 href="http://nicolas.sceaux.free.fr/lilypond/lyqi.html">LyQI</a>, egy olyan emacs modul, amely
	 a számítógép billentyűzetét egy zongora billentyűzetére képezi le. Képes a RUMOR-ral együttműködni.
  </li>
</ul>


<h2>Támogatás</h2>

<h3>Honnan kaphatok segítséget, ha nem sikerül telepítenem vagy lefordítanom a programot?</h3>
<p>
Ha letöltöttél egy futtatható csomagot, de nem sikerül telepíteni, vagy nem tudod követni az utasításokat, küldj egy teljes hibajelentést a <a href="http://post.gmane.org/post.php?group=gmane.comp.gnu.lilypond.bugs">hibalistára</a>. Bármikor segítséget kérhetsz a <a
href="http://postgmane.org/post.php?group=gmane.comp.gnu.lilypond.general">lilypond-user</a> levelezőlistán.
</p>

<h3>Hova forduljak segítségért, ha nem sikerül valami?</h3>
<p>
Írhatsz a lilypond-user levelezőlistára (címe: <a
href="http://mail.gnu.org/mailman/listinfo/lilypond-user">http://mail.gnu.org/mailman/listinfo/lilypond-user</a>).
Mindenképpen először a lista archívumában keresd a megoldást,
ennek címe <a
href="http://mail.gnu.org/archive/html/lilypond-user">http://mail.gnu.org/archive/html/lilypond-user</a>.
</p>

<a name="bugreport"></a>

<h3>Kinek mondjam el, ha találtam egy szoftverhibát?</h3>

<p>
Ha van egy olyan bemeneti fájlod, amelytől elszáll vagy hibás kimenetet ad a program, akkor az egy szoftverhiba.
Segíts azzal, hogy jól leírod a problémát: küldesz egy rövid bemeneti fájlt, ami csak a problémás részt tartalmazza, megmondod, melyik verziót használod, és milyen operációs rendszeren. Fontold meg a <a href="@DEPTH@/devel/participating/bugs">tanácsokat</a>, és küldd el a hibajelentést a <a href="http://post.gmane.org/post.php?group=gmane.comp.gnu.lilypond.bugs">bug-lilypond@gnu.org</a> címre.
</p>

<h3>Nem lehetne ezt és ezt a funkciót megvalósítani?</h3>

<p>
Dehogynem! <a href="../sponsor">Itt</a> tudsz érdeklődni arról, hogy kérheted egy új funkció megvalósítását.

  
</p>

<h3>Mi ebben a nehéz, hisz csak így meg így ki kell bővíteni a nyelvtant?</h3>

<p>
Azt gondolná az ember, hogy mindössze az új funkció szintaxisának kitalálása megoldja a problémát.
A valóságban a program kevesebb, mint 10%-a foglalkozik a nyelvtan értelmezésével.
Az új funkciók hozzáadása szinte mindig sokkal többet jelent, mint a hozzá tartozó parancs felismerése, és legtöbbször sokkal bonyolultabb annál.
</p>